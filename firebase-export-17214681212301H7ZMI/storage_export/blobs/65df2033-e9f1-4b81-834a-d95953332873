{"content":"<p class='lead'>Οι Ætheria Conscientia είναι μια μπάντα που αγάπησα από το πρώτο λεπτό ακροάσεως! Είναι ένα ενδιαφέρον σχήμα που θα ήθελα να μοιραστώ με όλους τους αναγνώστες με αφορμή την κυκλοφορία του νέου άλμπουμ τους με τίτλο The Blossoming! Πάμε να δούμε πρώτα ποιοι είναι!&nbsp;</p><p class='lead'><br></p><p class='lead'>Ποιοι είναι</p><p class='lead'><br></p><p class='lead'>Οι Ætheria Conscientia λοιπόν είναι μια progressive black μπάντα από τη Ναντ της Γαλλίας η οποία σχηματίστηκε το 2016 και αποτελείται από τους Alexis Påskl (μπάσο), Paul Breheret (ντραμς), P.A. Cantat (κιθάρες), Tristan Brachi (φωνητικά, κιθάρες), ενώ από το 2023 συμπεριλαμβάνεται στο σχήμα ο Valentin Henault (επίσης στα ντραμς)! Έχουν βγάλει 3 άλμπουμ! Το πρώτο είναι το Tales From Hydhradh (4 κομμάτια - 44:05) του 2018, το δεύτερο είναι το Corrupted Pillars Of Vanity (5 κομμάτια - 55:56) το 2021 και φέτος το The Blossoming! Οι επιρροές τους είναι μεταξύ των Oranssi Pazuzu, Mastodon και Enslaved!</p><p class='lead'><br></p><p class='lead'>Το άλμπουμ</p><p class='lead'><br></p><p class='lead'>Το The Blossoming κυκλοφόρησε πριν 16 μέρες, ήτοι στις 23 Ιουνίου! Αποτελείται από 6 τραγούδια και έχει διάρκεια 44 λεπτά και 9 δευτερόλεπτα!</p><p class='lead'>Τεχνικά πρόκειται για ένα άλμπουμ ορισμό του experimental και δίχως περιορισμούς και δογματική ενορχήστρωση! Έχει clean, έχει screams, έχει harsh vocals έχει γρήγορο ρυθμό έχει και αργό, έχει black metal drums, έχει όμως και fuzziness και bluesy, ενώ γενικότερα ταυτοχρόνως διακατέχεται από μια έντονη ατμοσφαιρικότητα και κυρίως από μελωδικότητα, τα οποία όλα αυτά μαζί πλάθουν ένα πλαίσιο μεταξύ ψυχεδέλειας, avant-garde, black και prog καθώς επίσης χρησιμοποιούνται, πέραν από τα live drums (Valentin Henault), drum programming (Paul Breheret), synths,soundscapes και σαξόφωνο! Υπάρχει γενικότερα μια πολυσημία!</p><p class='lead'>Στιχουργικά το The Blossoming αποτελεί μια συνέχεια των πρώτων δύο άλμπουμ του σχήματος! Πολύ συνοπτικά η ίδια η μπάντα λέει πως έχει δημιουργήσει ένα δικό της σύμπαν στο οποίο αφηγείται πως ολάκερη η ανθρωπότητα οδηγείται σε μια Έξοδο από την Γη (Hydhradh) ως φυσικό επακόλουθο μιας σωρείας αντι-οικολογικών δράσεων στο πέρας πολλών αιώνων! Στα πρώτα δύο άλμπουμ&nbsp;περιγράφονται οι αυτοκαταστροφικές πράξεις της ανθρωπότητας ως έρμαιο της πλάνης των ζωικών της ενστίκτων, του αποκρυφυστικού/μυστικιστικού υπερβατισμού και παράλληλα της ιδιαίτερης έμφασης της στην πολεμική τεχνολογία. Σε αυτό που μας αφορά γίνεται η μνεία στις περιπέτειες της ανθρωπότητας στο απέραντο Κενό και στους μαγευτικούς και απόκοσμους παράλληλα σκοτεινούς κόσμους, στους οποίους θα συναντήσει και θα αλληλεπιδράσει με επικίνδυνες μορφές ζωής, που θα τις μάθετε ακούγοντας το άλμπουμ! Μάλιστα ένα κομμάτι, το Daimu Kadasdra Ko Antall (5:25), ως sneak peek θα πω ότι είναι γραμμένο εξ ολοκλήρου σε μια τεχνητή φανταστική γλώσσα! Ποιο το τελικό μέλλον του είδους μας; Θα το μάθετε με την ακρόασή του!</p><p class='lead'><br></p><p class='lead'>Πόρισμα</p><p class='lead'><br></p><p class='lead'>Ένα πολύ ενδιαφέρον έργο με πολλαπλά νοήματα που καθρεφτίζουν μια ρεαλιστική και δυσοίωνη πρόβλεψη της έκβασης της τωρινής πραγματικότητας μέσα από ένα συμβολικό/φαντασιακό πλαίσιο το οποίο διανθίζεται δια μιας υπέροχης σύνδεσης διαφορετικών ηχοτοπίων και ηχοχρωμάτων! Από το πρώτο ως το τελευταίο λεπτό δεν χόρτασα να το ακούω! Το προτείνω δίχως καμία επιφύλαξη καθώς πρόκειται για ένα αριστούργημα!</p><p class='lead'><br></p><p class='lead'>Επίσης ιδιαίτερες ευχαριστίες στους συμμετέχοντες guests: Cindy Sanchez (Lisieux, Candélabre): φωνητικά στα κομμάτια 1 και 6, Dolorès Anapeste: φωνητικά στα κομμάτια 4 και 6, Hugo Champion (Lisieux, Plebeian Grandstand): Synths και Soundscapes σε όλα τα κομμάτια και τέλος στον Guru Pope: Σαξόφωνο σε όλα τα κομμάτια!</p><p class='lead'><br></p><p class='lead'>Tracklist (44:09):</p><p class='lead'><br></p><ol><li>Astral Choir 09:52</li><li>Haesperadh 07:29</li><li>Wrath of the Virikoï 05:11</li><li>Daimu Kadasdra Ko Antall 05:25</li><li>Endless Cycle 07:28</li><li>The Blossoming 08:42</li></ol>","title":"Σκοτεινή Άνθιση- Ætheria Conscientia - The Blossoming (Album Review + Band Info)","details":"","Socials":"\n<p class='lead'>\n  \n  \n  \n  \n</p>","img01":"https://pulse-of-the-underground.com/assets/a0850474684_10.jpg","sub":"QY7GE8irSce3f4AFKW20DAWVxhr2","date":"25/06/2024","lang":"el","translations":{"el":"---theria-Conscientia---The-Blossoming-(Album-Review-+-Band-Info).json"},"category":"Latest Reviews(GRE)","isReady":true,"written_date":"23/06/2024"}