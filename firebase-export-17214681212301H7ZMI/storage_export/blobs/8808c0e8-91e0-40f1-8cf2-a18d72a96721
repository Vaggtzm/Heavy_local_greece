{"title":"R’n’R απ’το μνήμα - Superhorror - Church of I.D.G.A.F. (single review)","sub":"QY7GE8irSce3f4AFKW20DAWVxhr2","date":"20/02/2024","content":"<p class='lead'>Επιστροφή στην γραφή λοιπόν μπαίνοντας στα εδάφια της Hard Rock με μια το λιγότερο τρελή παρέα από την Ιταλία! Οι Superhorror οι οποίοι έβγαλαν ένα τρομερό single στις 9 Μαΐου με τίτλο Church I.D.G.A.F. ήρθαν να τα σπάσουν όλα και να τζαμάρουν μέχρι θανάτου, προϊδεάζοντας μας για το επερχόμενο άλμπουμ τους που ακούει στο όνομα “Devilish Whisper” και θα αποτελείται από 9 tracks!</p><p class='lead'>Μερικά λόγια</p><p class='lead'>Οι Superhorror είναι μια μπάντα που όπως προείπαμε είναι από την Ιταλία και παίζει Hard Rock και πιο συγκεκριμένα σύμφωνα με τους ίδιους “Undead Rock” η οποία σχηματίστηκε το 2005! Η τετραμελής αυτή μπάντα απαρτίζεται από τους Dr Freak στα φωνητικά, τον Mr 4 στο μπάσο και στα φωνητικά, τον Franky Voltage στα ντραμς και τον Didi Bukz επίσης στα φωνητικά και στην κιθάρα! Ιδιαίτερα τους γνωρίσματα είναι η ενέργειά τους αλλά και η θεματική τους καθώς αυτοπροσδιορίζονται ως ζόμπι ροκάδες που ξεφαντώνουν στην αιωνιότητα διότι ως ζωντανοί νεκροί δεν μπορούν πράγματι μήτε να ζήσουν μήτε να πεθάνουν!</p><p class='lead'>Το Single</p><p class='lead'>Το single τους έχει διάρκεια 4 λεπτά και 9 δευτερόλεπτα! Έγινε σε συνεργασία με τον frontman των Speed Stroke, τον Jack, με τους όποιους έχουν δυνατές σχέσεις καθώς μοιράζονται την ίδια δίψα για να παίξουν live στην σκηνή, ενώ το 2016 είχαν βοηθήσει αντιστοίχως σε ένα από τα tracks (Break Your Bones) του πρώτου τους άλμπουμ το 2016 ,το Fury! Το Church of I.D.G.A.F. είναι μια επιτομή στην διασκέδαση! Ένα δυνατό κομμάτι για live stages και γεμάτο ζωντάνια με περίτεχνα solo στην κιθάρα και εκρηκτικά blast beats στα ντραμς, δημιουργώντας μια απερίγραπτα ενθουσιώδη party αύρα! Μέσω του Church of I.D.G.A.F., τέλος, οι Superhorror στιχουργικά αλλά και στο κομμάτι της ενορχήστρωσης μας καλούν να γράψουμε τους κανόνες εκεί που όλοι ξέρουμε και παράλληλα να υψώσουμε το μεσαίο δάχτυλο στην εκκλησία και στον τρόπο ζωής που επιβάλλει κοινωνικά έμμεσα μέσω του Βατικανού στην Ρωμαιοκαθολική Ιταλία, βέβαια εγώ θα προσέθετα και ευρύτερα! Οι Superhorror εν κατακλείδι διατηρούν δια αυτού του κομματιού τον αγνό ανέμελο ηδονιστικό παραδοσιακό rock τρόπο ζωής!</p>","details":"test.","Socials":"\n<p class='lead'>\n  \n  \n  \n  \n</p>","img01":"https://heavy-local.com/assets/SuperHorror.webp","category":"Collabs and Sponsorships"}