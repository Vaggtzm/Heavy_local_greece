{"title":"Το Μιαρό Δέντρο - Kokkinià - Arboreal (single review+band info)","sub":"QY7GE8irSce3f4AFKW20DAWVxhr2","date":"20/02/2024","content":"<p class='lead'>Ένα απόγευμα όπως το σημερινό καθώς άκουγα μουσική έτυχε ένα κομμάτι πολύ ιδιαίτερο που δεν γινόταν να μην κάνω μνεία. Αυτό το κομμάτι λέγεται Arboreal και από πίσω του κρύβεται ένα μήνυμα εσωτερικής πάλης! Ερμηνευτές αυτού του single είναι μια παρέα από την Νίκαια κάτω στον Πειραιά, οι Kokkinià!</p><p class='lead'>Οι Kokkinià είναι ένα τετραμελές σχήμα που αποτελείται από τους Σάββα Καλύμνιο (ντραμς - κρουστά), Ανδρέα Μούτση (μπάσο), Βαγγέλη Ρ. (φωνητικά) και Μαρίνο Τ. (κιθάρα και πλήκτρα). Δημιουργήθηκαν το 2018 και είναι μια μπάντα που χάρη στην πολυσημία των μουσικών επιρροών των μελών τους έφτιαξαν τον δικό τους ξεχωριστό ήχο, ένα σταυροδρόμι που ανταμώνουν το progressive rock με τον heavy ήχο! Το 2022 κυκλοφόρησαν το πρώτο τους single με όνομα Tromos/Thyella και λίγους μήνες αργότερα κατάφεραν να κυκλοφορήσουν το πρώτο τους album με τίτλο 'The Last Are Lost From the List', το οποίο είναι αριστουργηματικό! Ενώ φέτος κυκλοφόρησαν δύο single το Dystopia και το Arboreal, το οποίο και μας απασχολεί!</p><p class='lead'><br></p><p class='lead'>Το κομμάτι</p><p class='lead'>Το Arboreal έχει διάρκεια 5 λεπτών και είναι ένα κομμάτι τεχνικά περιποιημένο! Είναι χαλαρωτικό! Ο ρυθμός είναι σταθερός, τα ντραμς τον κρατούν σταθερό και πρωταγωνιστούν ενώ τα riffs είναι ατμοσφαιρικά κάνοντας τον ακροατή να αφεθεί! Είναι εμφανής η ανάμειξη της progressive με το heavy! Τα φωνητικά είναι clean κατά βάση και μας βοηθούν να αντιληφθούμε με το έντονο συναίσθημα το νόημα των στίχων.Στιχουργικά αποτελείται από 8 στροφές και πραγματεύεται την θλίψη και τις ενοχές, την πάλη του ανθρώπου που γίνεται μέσα του για να βελτιωθεί! Αυτοί οι δύο βασανιστές της ψυχής συμβολίζονται ως ένα δέντρο (Arboreal= δενδρώδης) το οποίο απλώνει τις ρίζες του μέσα μας, ένα μιαρό δέντρο που δεν τολμούν ούτε τα πουλιά να μείνουν πάνω του, ούτε καν το φως δεν περνά μέσα από τα φύλλα του, και μας απορροφά την ευτυχία και τα χρώματά μας, μας απομυζεί! Οι Kokkinià μας καλούν να το κάψουμε, να κάψουμε ό,τι μας στοιχειώνει και μας τρομάζει, τα λάθη και ό,τι μας πληγώνει, να μην το αφήσουμε άλλο να ριζώνει! Θα το κάψουμε άραγε τελικά; Θα ξεφύγουμε; Άγνωστον! Όπως και να έχει είναι ένα κομμάτι που θεωρώ όπως προείπα χαλαρωτικό και ένα κρυφό διαμαντάκι για οποιονδήποτε αγαπάει την progressive rock μουσική! Το τραγούδι και τους στίχους θα τα βρείτε εδώ!</p>","details":"test.","Socials":"\n<p class='lead'>\n  \n  \n  \n  \n</p>","img01":"https://heavy-local.com/assets/kokkinia2.jpg","category":"Latest Reviews(GRE)"}