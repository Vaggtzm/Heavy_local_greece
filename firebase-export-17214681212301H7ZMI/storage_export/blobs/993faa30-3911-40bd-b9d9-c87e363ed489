{"content":"<p class='lead'>Αυτή ήταν μια πολύ τυχαία ανακάλυψη! Σε ευχαριστώ πολύ, ω μεγάλε αλγόριθμε του Instagram, για αυτή την πρόταση στην ροή μου! Σήμερα σας έχω μια πολύ πολύ φρέσκια μπάντα εν ονόματι Asasara, ένα ενδιαφέρον project με ένα πολύ δυνατό φρέσκο single! Πάμε να δούμε ποιοι είναι πρώτα!</p><p class='lead'><br></p><p class='lead'>Ποιοι είναι</p><p class='lead'><br></p><p class='lead'>Οι Asasara είναι ένα διμελές σχήμα από τις ΗΠΑ το οποίο δημιουργήθηκε το 2022 από τον ομογενή Νίκο Γαλάνη, ο οποίος είναι στο μπάσο, στην κιθάρα και στα φωνητικά, και τον Emidio Alexandre στα ντραμς! Παίζουν ένα μείγμα stoner με thrash και διακατέχονται από μια αύρα ενός διαβόητου νομά - μάγου, ή και σαμάνου θα έλεγα με μια μικρή τόλμη, βάσει του ήχου τους! Το 2022 κυκλοφόρησαν το debut EP τους με τίτλο Sinking (4 tracks - 14:38) και το τελευταίο φετινό δίμηνο πέραν του The Jaws of Life έβγαλαν άλλα δυο singles τον Μάιο, το Myself Made Perfect (Asar Un Nefer) - 4:22 και την διασκευή του ρεμπέτικου τραγουδιού με τίτλο Κουμαρτζής του Χαρίλαου Πιπεράκη εν ονόματι “The Gambler” και έχει διάρκεια 3 λεπτά και 33 δευτερόλεπτα στο οποίο συμμετέχει και ο Emmanuel Thresher των Xenos στα φωνητικά. Πάμε να δούμε το single!</p><p class='lead'><br></p><p class='lead'>Το single&nbsp;</p><p class='lead'><br></p><p class='lead'>Το The Jaws of Life έχει διάρκεια 3 λεπτά και 43 δευτερόλεπτα! Κυκλοφόρησε πριν 5 μέρες επισήμως! Είναι ένα thrash κυρίως κομμάτι και αυτό που το χαρακτηρίζει η ταχύτητά του στα έγχορδα και στα καταιγιστικά ντραμς όπως και τα επικά πολεμικά riffs στις κιθάρες μαζί με ένα μίγμα harsh με clean vocals!</p><p class='lead'>Στιχουργικά, εδώ μπαίνει ας πούμε το πιο stoner στοιχείο, το The Jaws of Life διακατέχεται από επικά αποκρυφιστικά μεταφυσικά στοιχεία με θυσίες, επικλήσεις χθόνιες θεότητες, πώληση ψυχών με αντάλλαγμα χρυσό, ξόρκια, φωτιά, ύδατα και μανιασμένους ανέμους σε ένα Φαουστικό πλαίσιο παράνοιας και έντασης! Μια πολύ περιπετειώδης ιστορία θα έλεγα πως εκτυλίσσεται στιχουργικά για να κλείσω!</p><p class='lead'><br></p><p class='lead'>Πόρισμα</p><p class='lead'><br></p><p class='lead'>Ένα banger που θεωρώ πως αξίζει να φανεί παραπάνω, μια πολύ καλή δουλειά η οποία με έκανε να ψάξω παραπάνω τους Asasara! Έχουν ένταση, έχουν μελωδικότητα, έχουν ταχύτητα και τσαγανό, και αυτό με έκανε προσωπικά να ρίξω headbanging για αυτούς, ακούγοντάς τους προτού προβώ σε τούτη την επισκόπηση! Ελπίζω σε lives να είναι όπως παίζουν και στο studio, μπορεί και ακόμη καλύτεροι, γιατί φαίνονται στα δικά μου αυτιά ως λίρα εκατό και το The Jaws of Life το αποδεικνύει περίτρανα! Να τους ακούσετε, τους προτείνω δίχως καμιά επιφύλαξη!</p>","title":"Μαγεία και Σαγόνια - Asasara - The Jaws of Life (Single Review + band Info)","details":"","Socials":"\n<p class='lead'>\n  \n  \n  \n  \n</p>","img01":"https://pulse-of-the-underground.com/assets/a3346669757_16.jpg","sub":"QY7GE8irSce3f4AFKW20DAWVxhr2","date":"17/06/2024","lang":"el","translations":{"el":"-----Asasara---The-Jaws-of-Life-(Single-Review-+-band-Info).json","en":"MagicandJaws-Asasara-TheJawsofLife-SingleReview-bandInfo--en.json"},"category":"Latest Reviews(GRE)","isReady":true,"written_date":"17/06/2024","translatedBy":"uSXH49YHlzT8vjQ94ZuJTOz351m2"}