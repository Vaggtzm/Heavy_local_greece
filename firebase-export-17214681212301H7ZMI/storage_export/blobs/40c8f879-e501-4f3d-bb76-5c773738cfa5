{"content":"<p class='lead'>Στην αναζήτηση μου για κρυφά ατόφια διαμαντάκια νομίζω πως βρήκα ένα από τα πιο αγαπημένα μου άλμπουμ μέχρι στιγμής από τα όσα έχει τύχει να επιλέξω είτε από μόνος είτε κατόπιν συνεργασίας!&nbsp;Αγαπητοί αναγνώστες, σήμερα σας παρουσιάζω μια ξεχωριστή επισκόπηση! Αυτή η επισκόπηση αφορά το άλμπουμ του Ελληνικού prog rock σχήματος Forbidden Myth με τίτλο Zantea Chronicle! Πάμε να δούμε το άλμπουμ!</p><p class='lead'><br></p><p class='lead'>Το άλμπουμ</p><p class='lead'><br></p><p class='lead'>Το Zantea Chronicles: The Nightmare Awakens κυκλοφόρησε μόλις πριν λίγες μέρες και είναι ένα αποτέλεσμα συνεργασίας 9 ατόμων στα φωνητικά και 6 οργανοπαιχτών οι οποίοι ανέλαβαν να φέρουν εις πέρας ένα ιδιαίτερο εγχείρημα! Αποτελείται από 12 tracks και έχει διάρκεια 1 ώρα και 10 λεπτά ενώ αποτελεί την συνέχεια του debut album του 2021 των Forbidden Myth: “Zantea Chronicles: The Dream Dominator\" (20 tracks - 100 λεπτά) ! Είναι ένα άλμπουμ στο οποίο κύρια γνωρίσματά του είναι 2, η απουσία ηλεκτρικής κιθάρας και έγχορδου ηλεκτρικού μπάσου καθώς χρησιμοποιήθηκαν ένα κλαβινέτο Hohner D6, ψηφιακό και αναλογικό, για τον ρυθμό και ένα από τους πρώτους εξομοιωτές έγχορδου μπάσου της δεκαετίας του 60, το Rheem Kee, με σκοπό την δημιουργία ενός retro νοσταλγικού ήχου των 70s! Επίσης με την χρήση ακουστικού πιάνου, synthesisers όπως minimoog, mellotron, ηλεκτρικού πιάνου, tape effects και αιθερόφωνου (θερεμίνη) δημιουργήθηκε μια καταπληκτική μουσική πολυσημία η οποία εμπλούτισε και συμπλήρωσε τον φωνητικό πλουραλισμό, πλάθοντας έτσι ένα ξεχωριστό ηχόχρωμα που πιστεύω ότι ταξιδεύει μακριά μέσω των αιθέριων φωνητικών και αφηγήσεων, συνοδεία ενός ορχηστρικού αμαλγάματος, από την δική μας διάσταση σε έναν φανταστικό μυστικιστικό/αποκρυφιστικό επικό κόσμο! Μια ωδή θα έλεγα πράγματι κατά συνέπεια στην μαγική, ακόμη αναλογική, δεκαετία του 70!</p><p class='lead'><br></p><p class='lead'>Θεματικά η Zantea είναι ένας περιπετειώδες μέρος! Εδώ θα δούμε την ιστορία του ταπεινού μα και αμαρτωλού βυρσοδέψη Derolt από το χωριό Mirandor να εκτυλίσσεται! Ο Derolt έχει μίσος για την Sirin, την ηρωίδα του προοιμίου,&nbsp;καθώς οι συγχωριανοί του δεν τον εμπιστεύονται και τον αντιπαθούν λόγω του παρελθόντος βίου του! Ο Derolt θα ξεγελαστεί στον βαθύ ύπνο του, στην ονειρική διάσταση του Μορφέα, από τον λόρδο της Αβύσσου Vosar, ο οποίος μπήκε στο μυαλό του, κάνοντας τον σε ένα πέτρινο δάσος να φάει ένα πέτρινο φρούτο και να τον πείσει πως πρέπει να απελευθερώσει από το κελί της μια αρχαία βασίλισσα που δεν φαίνεται να είναι όπως παρουσιάζεται από τον Vosar, εκμεταλλευόμενος το μίσος του Derolt για την Sirin, λέγοντας του πως μέσω αυτής της βασίλισσας θα απελευθερωθεί ο ίδιος και θα νικήσουν μαζί τον κοινό εχθρό τους, την Sirin! Σύντομα θα ξυπνήσει και θα δει πως θα έχει την δυνατότητα να ελέγχει τα μυαλά των ανθρώπων! Έτσι ξεκινά η περιπέτειά του! Μια περιπέτεια στην οποία θα συναντήσει διάφορα όντα, όπως το καλόβουλο Πνεύμα της Αυγή,ς τον Ovaris, που θα προσπαθήσει να τον κάνει να δει την πλάνη του Vosar, τον μύστη μάγο συγγενή της Jahat, Kasanman, τον Dibladiel τον αγέρωχο μα και καταραμένο άγρυπνο φρουρό του τάφου - φυλάκης της Jahat κ.α.! Άραγε θα καταφέρει ο Derolt να ξεφύγει από την πλάνη του Vosar; Θα τα ανατρέψει όλα και θα γίνει ο πολυαναμενόμενος ήρωας ή θα πεθάνει μην καταφέρνοντας ποτέ να ξεφύγει από την ψευδαίσθηση του μόλις ολοκληρωθεί ο σκοπός του Vosar, που είναι η απελευθέρωση του ίδιου δια της απελευθέρωσης της βασίλισσας Jahat η οποία θα λειτουργήσει ως το μέσο του για την καταστροφή του τελευταίου ελεύθερου βασιλείου των Ανθρώπων; Εγώ ξέρω το τέλος, αλλά δεν θα το αποκαλύψω! Θα το μάθετε οι ίδιοι ακούγοντας αυτό το θεσπέσιο δημιούργημα, έχοντας ακούσει όμως πρώτα και το The Dream Dominator για να μπορέσετε πλήρως να αντιληφθείτε την ιστορία!</p><p class='lead'><br></p><p class='lead'>Πόρισμα</p><p class='lead'><br></p><p class='lead'>Ένα άλμπουμ που ξεφεύγει μακριά από τα Ελληνικά δεδομένα! Το Zantea Chronicle θα σας συναρπάσει! Είναι το μόνο σίγουρο από τεχνικής και στιχουργικής άποψης! Πολλά συγχαρητήρια στην Hydraulic Records και τους Forbidden Myth που παρήγαγαν αυτό το κομψοτέχνημα και ιδιαιτέρως στον Αντώνη Αδελφίδη που φαίνεται ως το mastemind πίσω από την εκπόνηση του Zantea Chronicle, αλλά και σε όλους τους μουσικούς και ηχολήπτες που δούλεψαν πάνω σε τούτο και συνεισέφεραν τα μέγιστα! Είστε όλοι εξαιρετικοί!&nbsp;</p><p class='lead'><br></p><p class='lead'>Tracks (70 λεπτά):</p><ol><li>Overture of Rage 06:56</li><li>The Petrified Forest 05:53</li><li>The Puppet 05:11</li><li>Take a Sip! 05:28</li><li>The Most Precious Gift 05:03</li><li>The Screaming Paradise 04:19</li><li>The Riddle of Hill Myna 06:40</li><li>The Broken Overpass 05:11</li><li>Guard for Eternity 04:59</li><li>The Sword of Doom 07:57</li><li>Back from the Dead 05:17</li><li>Jahat Arisen 07:59</li></ol>","title":"Vosar Strikes Back - Forbidden Myth - Zantea Chronicles: The Nightmare Awakens (Album Review)","details":"","Socials":"\n<p class='lead'>\n  \n  \n  \n  \n</p>","img01":"https://pulse-of-the-underground.com/assets/a0404193695_16.jpg","sub":"QY7GE8irSce3f4AFKW20DAWVxhr2","date":"28/05/2024","lang":"el","translations":{"el":"Vosar-Strikes-Back---Forbidden-Myth---Zantea-Chronicle-The-Nightmare-Awakens-Album-Review.json","en":"VosarStrikesBack-ForbiddenMyth-ZanteaChronicles-TheNightmareAwakens-AlbumReview--en.json"},"isReady":true,"category":"Collabs and Sponsorships","translatedBy":"uSXH49YHlzT8vjQ94ZuJTOz351m2"}