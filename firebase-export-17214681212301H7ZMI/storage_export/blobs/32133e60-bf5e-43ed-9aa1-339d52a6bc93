{"title":"Υπερηχητικές πτήσεις ανά τη Γη - Birds of Nazca (band review)","sub":"QY7GE8irSce3f4AFKW20DAWVxhr2","date":"16/05/2024","decscription":"Υπερηχητικές πτήσεις ανά τη Γη - Birds of Nazca (band review)","content":"<p class='lead'>Πριν κάτι μήνες έπεσα πάνω σε ένα instrumental ντουέτο από την Γαλλία το οποίο με κέρδισε απευθείας! Αγαπώ την stoner και ως ένα ανήσυχο και εξερευνητικό πνεύμα αποφάσισα να βουτήξω απευθείας όταν μου εμφανίστηκε η ευκαιρία να το ακούσω και τους λάτρεψα απευθείας όχι μόνο για τις συγχορδίες τους αλλά και για την ιδιαίτερη και πρωτότυπη θεματολογία τους! Για αυτό και σήμερα θα μιλήσουμε για τους Birds of Nazca! Ποιοι είναι οι Birds of Nazca; Οι Birds of Nazca είναι λοιπόν όπως προανέφερα ένα διμελές σχήμα το οποίο δημιουργήθηκε το 2019 στην Ναντ της Γαλλίας, την πρωτεύουσα της rock'n'roll σκηνής της χώρας αυτής. Μέλη αυτού του σχήματος είναι ο Romauld (ντραμς) και ο Guillaume (κιθάρα)! Το αξιοπρόσεκτο και διακριτό χαρακτηριστικό τους είναι η απουσία του μπασίστα, καθώς το μπάσο σαν όργανο σε αυτό το είδος κατέχει μια εξέχουσα θέση στην μουσική σύνθεση! Ωστόσο δεν χάνουν σε τίποτα από την δυναμική των άλλων stoner και ψυχεδελικών συγκροτημάτων στην σύνθεση! Η μουσική που παίζουν βρίσκεται μεταξύ της stoner, της ψυχεδελικής και της doom, οπότε καταλαβαίνετε ότι πρόκειται για ένα σχήμα που έχει έναν βαρύ και fuzzy ήχο με μια κιθάρα μέσα στα distortions, ενώ τα φωνητικά απουσιάζουν! Είναι εξαιρετικοί πάντως, με καθηλωτικά solo στην κιθάρα μην ξεχάσω να αναφέρω, με τον Guillaume να καλύπτει αρκετά καλά την έλλειψη μπάσου! Οποιοσδήποτε αγαπάει τον stoner ήχο θα τους λατρέψει άμεσα από έναν σαγηνευτικό και αιθέριο ήχο που θα τον ταξιδέψει με μεγάλη βεβαιότητα! Μερικές επιρροές έχουν από τους King Buffalo και τους Queens of the Stone Age.Επιρροές και θεματολογίαΟι Birds of Nazca αντλούν το όνομά τους από την περίφημη Περουβιανή πόλη Nazca με τις διάσημες περίπλοκες και τεραστίων διαστάσεων γραμμές! Η Nazca σαν πόλη άκμασε από το 100 ως το 800 μ.Χ. στην προκολομβιανή αυτοκρατορία των Ίνκας και πέραν των προαναφερθεισών περίφημων γραμμών ήταν και από τις πιο εξελιγμένες, αφού οι ανασκαφές έδειξαν πως χρησιμοποιούσαν υπόγεια τροφοδοτούμενα από άνεμο υδραγωγεία! Πάμε να δούμε και μερικές επιρροές τους! 1) Πρώτο τους στοιχείο είναι τα πτηνά! Στο album τους το Bird of Nazca (2020) διάρκειας 40 λεπτών και 26 δευτερολέπτων και 8 κομματιών. Εστιάζουν κυρίως γύρω από τις πτήσεις των πτηνών και τους αιθέρες. Για παράδειγμα ένα κομμάτι, το Vulture Gryfus (6:02) μιλά για τον Κόνδορα των Άνδεων, ο οποίος αποτελεί εθνικό σύμβουλος για πολλούς λαούς της Λατινικής Αμερικής, ενώ ένα άλλο, το Almucantar, πραγματεύεται μια από τις παραλλήλους του υψόμετρου! Επίσης στο στο EP του 2023 H​é​liolite (19:46) κάνουν και σε ένα track το Spheniscus (4:52) την εμφάνισή τους οι μαυροπόδαροι πιγκουίνοι (Genus Spheniscus). Παράλληλα στις αρχές του Symposium από το album Birds of Nazca παρεμπιπτόντως παρουσιάζονται folk φωνητικά στην γλώσσα Quechua! Ιαπωνία - Περίοδος Έντο/Tokugawa (Kanagawa - single - 2019) 2) Παρότι χρησιμοποίησαν την Nazca και τους Ίνκας κατ’επέκταση ως το όνομα της μπάντας ο Guillaume με τον Romauld στο πρώτο τους single το 2019, το Kanagawa</p><p class='lead'>6:44), τα “πτηνά της Nazca” έθεσαν ως αφετηρία του μουσικού τους ταξιδιού την χώρα του Ανατέλλοντος Ηλίου, την Ιαπωνία! Στου Kanagawa το εξώφυλλο είναι η ξυλογραφία με τίτλο “The Great Wave Off Kanagawa” του 1831 από τον Katsushika Hokusai, ένα έργο του καλλιτεχνικού ύφους Ukiyo-e (17ος-19ος αιώνας), το οποίο αναπτύσσεται παράλληλα με την περίοδο Edo στην Ιαπωνία, μια περίοδος 200 χρόνων και παραπάνω (1603-1868) απομονωτισμού αλλά και οικονομικής ανάπτυξης, ειρήνης και σταθερότητας μετά την χαοτική περίοδο Sengoku (14ος - 16ο αιών.). Στην ξυλογραφία απεικονίζονται τρεις βάρκες να κινούνται σε μια φουρτουνιασμένη μανιασμένη θάλασσα με γιγάντια κύματα με φόντο από πίσω το όρος Φούτζι, το ορόσημο ολόκληρης της Ιαπωνικής ιστορίας. Ίνκας - 3) Γιορτή Inti Raymi (Inti Raymi - single - 2023) Σε αυτό το single γίνεται μνεία για την γιορτή Inti Raymi, στην γλώσσα Quechua των Ίνκας Inti σημαίνει Ήλιος. Ο Inti ήταν ο πιο τιμημένος θεός του πανθέου των Ίνκας και εορταζόταν κατά το Χειμερινό Ηλιοστάσιο και κατά την τοπική Πρωτοχρονιά η οποία ξεκινούσε από όταν η μέρα μεγάλωνε ξανά! Το Inti Raymi ήταν μια από τις 4 πιο σημαντικές γιορτές της αυτοκρατορίας των Ίνκας στην πρωτεύουσα της, το Κούσκο. Σύμφωνα με τον Ισπανό χρονικογράφο Inca Garcilaso de la Vega (1539-1616) το Inti Raymi λάμβανε μέρος στην Haukaypata, την κεντρική πλατεία της πόλης! 4) Μάγια - Gucumatz (H​é​liolite - EP-2023) Τέλος στο πιο πρόσφατο EP τους, το H​é​liolite (19:46) ,από την Νότια Αμερική ταξιδεύουμε στην περιοχή της χερσονήσου του Γιουκατάν όπου θα συναντήσουμε το Gucumatz, ένα κομμάτι που γίνεται αναφορά στον Guzumatz (Qʼuqʼumatz), τον θεό των K’Iche Μάγια όπου σύμφωνα με την μυθολογία τους ήταν ένα φτερωτό ερπετό το οποίο μαζί με τον Tepeu δημιούργησαν την ανθρωπότητα. Ο Guzumatz κουβαλούσε τον Ήλιο από τον ουρανό στον Κάτω Κόσμο ενώ ταυτόχρονα λειτουργούσε και ως διαμεσολαβητής μεταξύ θεών και ανθρώπων. Τελικές σκέψειςΟι Birds of Nazca είναι ένα συγκρότημα που αξίζει πάρα πολύ καθώς μέσα από έναν υπερβατικό και καινοτόμο ήχο και θεματολογία σπάνε τα όρια της stoner, της ψυχεδελικής και της doom! Ένα αμάλγαμα πολιτισμών και μια μοναδική ένωση η οποία επιτυγχάνεται μέσα από τον κόσμο της μουσικής και της συμβολικής έννοιας των αποδημητικών πτηνών που με τα ταξίδια τους αποκτούν εμπειρίες και ενώνουν μέχρι και τις πιο απόμακρες γωνιές του πλανήτη μας!</p>","details":"<p>Δισκογραφία:<br/>1) Kanagawa (single) - 2019<br/>2) Birds of Nazca (album) – 2020<br/>3) Inti Raymi (single) – 2023<br/>4) H​é​liolite (EP) - 2023</p>","Socials":"<p class='lead'><a href='https://www.facebook.com/BirdsofNazca/'><i class='bi bi-facebook'></i></a> <a href='https://www.instagram.com/birdsofnazca/'><i class='bi bi-instagram'></i></a> <a href='https://www.youtube.com/@birdsofnazca'><i class='bi bi-youtube'></i></a> <a href='https://open.spotify.com/artist/21S9Y4djv0QIo4YIJxFfJx?si=6oWeMtRIQC68wKSiKsK0Sg'><i class='bi bi-spotify'></i></a></p>","img01":"https://heavy-local.com/assets/Birds.webp","category":"Latest Reviews(GRE)"}