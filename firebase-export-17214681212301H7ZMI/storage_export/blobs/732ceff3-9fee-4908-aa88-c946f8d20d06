{"content":"<p class='lead'><strong><em><u>Αγαπάτε τα άτομα με ειδικές ανάγκες - Ask Tomorrow - Special Kid</u></em></strong></p><p class='lead'><br></p><p class='lead'>Θα θέλαμε να κάνουμε ένα ειδικό αφιέρωμα σε μια ιδιαίτερη μπάντα και σε ένα ακόμη πιο ιδιαίτερο κομμάτι και αυτό είναι το Special Kid των Ask Tomorrow οι οποίοι καταπιάνονται με ένα ιδιαίτερο και σημαντικότατο!</p><p class='lead'><br></p><p class='lead'><strong><em><u>Μερικά σύντομα λόγια την μπάντα</u></em></strong></p><p class='lead'><br></p><p class='lead'>Οι Ask Tomorrow είναι ένα τετραμελές heavy alternative/grunge σχήμα το οποίο ιδρύθηκε στα Γιάννενα το 2018 από τους Φοίβο Μέγα (κιθάρα), Παναγιώτη Μίσσα (drums), Μαρία Λωρέτα Καμπουρίδη (φωνητικά) και Τάσο Πανταλέων (μπάσο) όπου ηχογράφησαν το πρώτο τους άλμπουμ με τίτλο “Title Flies By” (8 tracks - 33:24) το 2020. Έπειτα το 2021 υπήρχαν ανακατατάξεις στο line-up με την αναπλήρωση των Καμπουρίδη και Πανταλέων από την Ελένη Κοιλάκου στο μπάσο και την Εμμανουέλα Δρούγκα στα φωνητικά. Το ανανεωμένο σχήμα κυκλοφόρησε το 2022 το single “Pro Choice” με διάρκεια 3 λεπτά και 29 δευτερόλεπτα. Το Pro Choice είναι ένα κομμάτι με ισχυρά κοινωνικά μηνύματα σχετικά με τα γυναικεία δικαιώματα και την χειραφέτηση. Πάμε τώρα στο κομμάτι λοιπόν!</p><p class='lead'><br></p><p class='lead'><strong><em><u>Special Kid </u></em></strong></p><p class='lead'><br></p><p class='lead'>Το Special Kid σαν κομμάτι είναι από μόνο του ξεχωριστό καθώς αντιμετωπίζει μια ομάδα ανθρώπων παραγκωνισμένη από την Ελληνική Πολιτεία αλλά και περιφρονημένη έμμεσα από την Ελληνική κοινωνία αυτή καθαυτή. Μέσα από τους στίχους του διαφαίνεται αυτή η απογοήτευση και η οργή ως προς τα πρόσωπα της Πολιτείας και της κοινωνίας για την αντιμετώπισή τους ως πολίτες δεύτερης κατηγορίας και άμυαλα όντα, καλώντας μας ωστόσο να τα δούμε ως ίσους με μας και να τα βοηθήσουμε να αγαπήσουν την ζωή και να δούμε όλοι μαζί, φορείς εξουσίας και πολίτες, την ιδιαιτερότητα τους και να μπορέσουν να ενταχθούν ομαλά κοινωνικά μαζί με όλους τους άλλους! Και γιατί; Αν και αυτό το γιατί είναι ρητορικής φύσεως περισσότερο… Γιατί, ρε παιδί μου, αξίζουν να χαμογελούν αληθινά και να απολαμβάνουν πραγματικά την ύπαρξη τους με όλο τους το είναι. Δεν πρέπει να ενισχύουμε ηθελημένα ή άθελα τις όποιες δυσκολίες έχουν παρά να τους τις ελαττώνουμε συλλογικά, συνεργατικά και αποφασιστικά στο ελάχιστο! Πράγματι μια ωδή συνεπώς στο τι πάει να πει Ανθρωπιά!</p><p class='lead'>Στο video clip συμμετέχει ο Γιώργος Δρούγκας ως πρωταγωνιστής, αδελφός της τραγουδίστριας, ο οποίος είναι ένα άτομο με σύνδρομο Down! Αυτό είναι το πιο όμορφο και συγκινητικό σημείο ολόκληρου του κομματιού για μένα!</p><p class='lead'>Δεν θα σταθώ πάντως σε τεχνικές λεπτομέρειες καθώς δεν είναι μια επισκόπηση όπως όλες οι άλλες. Σε ένα τέτοιο κομμάτι ουδέποτε θα το σχολίαζα για τον τρόπο εκτέλεσης καθώς το στιχουργικό/ συμβολικό μήνυμα είναι πιο σημαντικό από όλα, αν και πολύ πολύ συνοπτικά το ευχαριστήθηκα και από άποψη φωνητικών και ενορχήστρωσης! Για αυτό και παίρνει αυτομάτως μια θέση ανάμεσα στους θρύλους!</p><p class='lead'>Συγχαρητήρια σε όλους για την προσπάθειά τους και χαιρετισμούς από όλη την ομάδα στον Γιώργο! Το τραγούδι μπορείτε να το ακούσετε εδώ: <a href=\"https://www.youtube.com/watch?v=igTxoTziVXM\" rel=\"noopener noreferrer\" target=\"_blank\"><u>https://www.youtube.com/watch?v=igTxoTziVXM</u></a></p>","title":"Αγαπάτε τα άτομα με ειδικές ανάγκες - Ask Tomorrow - Special Kid","details":"Ιδιαίτερες ευχαριστίες παρεμπιπτόντως στους:Studio 203,    2) Θεμιστοκλής Λαμπρίδης (σκηνοθεσία)     3) Νάσο Δρούγκα και Jon Simon (για τα δεύτερα φωνητικά)","Socials":"<p class='lead'><a href='https://web.facebook.com/ifyoudontASKyouwontGET/?_rdc=1&_rdr'><i class='bi bi-facebook'></i></a> <a href='https://www.instagram.com/asktomorrow/?hl=el'><i class='bi bi-instagram'></i></a> <a href='https://www.youtube.com/channel/UCc51vmZq-gm8f2sc86xDNlg'><i class='bi bi-youtube'></i></a></p>","img01":"https://pulse-of-the-underground.com/assets/specialkid.jpg","sub":"QY7GE8irSce3f4AFKW20DAWVxhr2","date":"22/05/2024","translations":{"en":"Love_People_with_Special_Needs_-_Ask_Tomorrow_-_Special_Kid-en.json","el":"Αγαπάτε-τα-άτομα-με-ειδικές-ανάγκες---Ask-Tomorrow---Special-Kid.json"},"lang":"el","category":"Legends"}